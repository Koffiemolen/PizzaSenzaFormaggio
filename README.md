# PizzaSenzaFormaggio
School assignment Pizzaria

Pizzeria "Pizza Perfetta Pronta" wil dat klanten via een applicatie zelf een bestelling kunnen samenstellen. De bestelling kan bestaan uit één of meerdere pizza's. De klant kan de pizza's zelf samenstellen. De klant kan bij de bestelling aangeven hoe laat deze dient te worden bezorgd.

In verband met één van de coronamaatregelen mogen pizza's die vanaf 20:00 's avond worden afgeleverd géén kaas bevatten. Deze maatregel geldt dagelijks van 20:00 tot 7:00 de volgende ochtend.

Bij het samenstellen van de pizza, kan de klant kiezen uit 3 groottes: small, medium, large. Een small heeft een diameter van 25 cm, een medium 30cm en een large 35cm. Een small kost in basis 10 euro, een medium 12 en een large 15.

Daarnaast is een ruime variëteit aan opties mogelijk:

Bodem

Er is keuze uit 2 soorten bodems: traditioneel (dit is de standaard, geen meerprijs), extra dun (small 1 euro extra, medium 1,50 en large 2 euro extra). Uiteraard kan er per pizza maar 1 bodem gekozen worden.

Kaassoort

Er is keuze uit 2 soorten kaas: mozzarella of Parmezaanse kaas. In het geval van mozzarella kost een small pizza 2 euro extra, een medium 2,5 euro en large 3 euro. In het geval van Parmezaanse kaas kost een small pizza 1 euro extra, een medium 1,5 euro en large 2 euro. Het is ook mogelijk om een pizza zonder kaas te bestellen.

Toppings

Er is keuze uit verschillende toppings in 2 categorieën: basis en luxe. In basis zitten bijvoorbeeld tomaat, olijf, salami en ansjovis. Per basisingrediënt kost een small pizza 1 euro extra, een medium 1,5 euro en large 2 euro. Luxe ingrediënten zijn bijvoorbeeld kip, paprika en "Carolina Reaper (Links to an external site.)". Per luxe ingrediënt gaat de prijs van een small 2 euro omhoog, van een medium 3 en van een large 4. Per pizza mogen er maximaal 5 toppings gekozen worden wanneer de pizza een extra dunne bodem heeft, en maximaal 7 toppings bij een traditionele bodem. Het is ook mogelijk om meerdere keren dezelfde topping te kiezen, met uitzondering van de Carolina Reaper, omdat deze anders levensgevaarlijk wordt.
